---
layout: blog
published: true
category: CLANKY
title: 'Piráti nechtějí měnit územní plán Tábora. S věznicí ve Všechově se v něm
nepočítá'
date: 2018-02-13
author: admin
image: /static/media/ne_veznice.jpg
description: 'Táborští piráti nepodpoří případnou změnu územního plánu, potažmo uvažovanou věznici na Všechově'
tags: 'věznice,názory'
---

V Táboře i okolních obcích to v posledních měsících vře.
Tématem rozhovorů mezi lidmi jsou totiž plány Vězeňské služby vybudovat věznici na letišti ve Všechově, místní části Tábora.

Tyto pozemky získala Vězeňská služba převodem z majetku Ministerstva obrany.
Zprávy o tomto projektu se v médiích objevily na podzim minulého roku a hned vyvolaly bouřlivé reakce občanů táborské aglomerace.
Vznikla i petice NE věznici, jejíž celý text si můžete přečíst [ZDE](https://docs.google.com/document/d/1qwDsU4sWsT5EM3htCm5L3S6fuUxZBF_D7LKl8RvAv2A).
Věznice by měla vzniknout pro 800 odsouzených v roce 2019.

Pirátská strana, jako potencionální nový subjekt v budoucím zastupitelstvu Tábora, zaujímá k této kauze věcné stanovisko, které vychází ze stávajícího územního plánu města.
Současný územní plán se stavbou věznice vůbec nepočítá a na zmíněných pozemcích za stávajícího stavu by tedy neměla být vůbec možnost vzniku takového areálu.
Ani u současných zastupitelů není vůle tento aktuální územní plán, který chápeme jako strategický dokument pro rozvoj města Tábora i celé táborské aglomerace, měnit.

> „Piráti proto nebudou změnu územního plánu v tomto směru podporovat.
Pokud by se přece jen objevila snaha o vyvolání změny územního plánu, budeme usilovat o to, aby se občané k tak významné změně vyjádřili v místním referendu,“

říká táborský pirát Martin Mareda.

> „Piráti se současně chtějí vymezit vůči vzniklé atmosféře plné emocí a vyvolávání umělého strachu, kterou šíří hlavně petice NE věznici a diskuse na sociálních sítích.
Piráti budou vždy vycházet z věcných faktů a argumentů, třídění dostupných informací a kritického myšlení,“

uzavírá Martin Mareda.
