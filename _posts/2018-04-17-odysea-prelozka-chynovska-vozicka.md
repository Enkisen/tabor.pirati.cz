---
layout: blog
published: false
category: CLANKY
image: /static/media/VUP.jpg
title: Odysea vzniku plánu na přeložku Chýnovská-Vožická
description: 'popis mámení informací od města Tábora a Jihočeského kraje jak se dospělo k zámeru na stavbu přeložky Chýnovská-Vožická (D29/7 ZUR)'
tags: doprava, investice
author: Václav Klecanda
date: 2018-04-17
---


Odysea kolem přeložky Chýnovská-Vožická (PCHV) se začala již dávno.
Nějaké informace jsem shaněl už v roce 2015 a [shrnul jsem v článku](/clanky/2015/05/14/prelozka-chynovska-vozicka/).
Od konce roku 2015 se jezdí po úseku D3, který historicky měl sloužit jako obchvat města, bez poplatku.
Přesto se stále projektuje a připravuje stavba PCHV.
Pojďme se tedy podívat, na příběh, jak jsem se chtěl dopátrat kterak se k plánům na PCHV dospělo a zda někdo řešil alternativy.

Na [webu města](http://taborcz.eu/napojeni-prumyslove-zony-vozicka/ds-2073/archiv=0&p1=66503) se píše, že jedním z cílů PCHV je napojení průmyslových areálů na D3.
Pro jsem se zajímal zda proběhlo nějaké [jednání o moznostech napojeni silnice 137 na D3](https://www.infoprovsechny.cz/request/jednani_o_moznostech_napojeni_si#incoming-11795).

## Alternativy

V odpovědi je konstatováno, že napojení bylo uvažováno jako prodloužení silnice 19 od Písku do Zaluží na rozcestí, záměr D29/8.
Po [1.aktualizaci Zásad územního rozvoje](http://geoportal.kraj-jihocesky.gov.cz/gs/1-aktualizace-zur/) ale ze ZUR vypadl.

## historie PCHV - záměr D29/7

Zajímalo mne také, [jak se dostala část D29/7 (PCHV) do Zásad územního rozvoje](https://www.infoprovsechny.cz/request/rozhodnuti_o_casti_d297_zasad_uz#incoming-11824).
Dozvěděl jsem se:
> zamer D 29/7 byl pfevzat do navrhu Zasad uzemniho rozvoje Jihoceskeho kraje z rozpracovaneho konceptu Uzemniho planu
Velkeho uzemniho ceiku Jihoceskeho kraje (dale jen UP VIJC) v roce 2007. Do UP VUG byl pfevzat z Uzemniho planu
sidelniho utvaru aglomerace Tabor, Sezimovo Usti, Plana nad Luznici a jeho zmeny c. 5.

A tak jsem pátral, jak se zjevil [UP VUC jako zdroj informací o vzniku zaměru](https://www.infoprovsechny.cz/request/dokumentu_up_vuc_jako_zdroj_info#incoming-11968) D29/7 Zásad uzemního rozvoje JČK.
Dostal jsem výkresy z archivu. Mj. [tento](https://www.infoprovsechny.cz/request/7289/response/11968/attach/4/UP%20aglomerace%20zmena%201a.pdf) který jasně ukazuje, že původně spojnice mezi Chýnovskou a Vožickou neměla být žádnou přeložkou.
Ukazuje zároveň, že spoj Vožické a Čekanic (PVC) neměl končit na hlavním tahu na Písek, jak je nyní plánováno.

Obě tyto skutečnosti vedou na fakt, že obě tyto spojnice neměli původně sloužit jako přeložka.
Zároveň výkres ukazuje i plán na prodloužení silnice 19 od Písku do Zaluží, který se pak objevil v ZUR jako záměr D29/8.
Ale její první aktualizací zase zmizel.

## Dál do minulosti cesta nevede

Moje žádost ukázala, že dokumenty více do minulosti už nejsou k nalezení:

> Vážený pane,
původní dokumentaci Územního plánu aglomerace Tábor, Sezimovo Ústí, Planá nad Lužnicí (r.1994) pořizoval tehdejší Okresní úřad Tábor. Rovněž tak změnu č.1 (r.1997) a v našem archivu máme pouze výkresy. Kopii příslušného výkresu jsem Vám poskytla.
Změnu č.5 (r.2005) pořizoval již Městský úřad Tábor, odbor rozvoje a kopie ze schválené dokumentace jsem vám rovněž poslala. Vzhledem k době schválení změny č.5 a k tomu, že dokumentace již není platná nelze další podrobnosti pořizování na odboru rozvoje již dohledat. Ing. Bohuslava Boháčová

## Pirátské řešení

Mám za to, že takový postup přípravy takto drahých staveb, jaký popisuje tento příběh, je nepřípustný.
Takovéto stavby mají být součástí dlouhodobé dopravní koncepce.
Taková koncepce (stejně jako i jiné) má být podložena studií, která odůvodní jednotlivé stavby, včetně dat kolik a jaká doprava problematickými místy projede a jak se očekává, že se to změní po realizaci.
Na webu jsem bohužel žádnou takovou koncepci nenašel a tak jsem se opět [zeptal, zda město taková data má](https://www.infoprovsechny.cz/request/cile_realizace_prelozky_chynovsk#incoming-12051).
Pevně věřím, že ano a že nestřílí od boku, v situaci, kdy jen první etapa má stát ... no to na webu zase chybí (podle neověřených zdrojů se cena, od v roce avizovaných 105 000 000, vyšplhala na víc jak 200 000 000).

## Závěr

Na závěr se vrátim opět ke zdravému rozumu a posílám pomyslný vzkaz:
> Realizujete záměr D29/8 který tak záhadně vypadl z ZUR a je po problému.
