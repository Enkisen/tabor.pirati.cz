---
layout: blog
published: true
category: CLANKY
image: /static/media/zubarka.jpg
title: Dostupnost stomatologické péče v Táboře
description: Zamyšlení nad faktem, že Tábor má výrazně zhoršenou dostupnost zubní péče. Jak z toho ven?
tags: nazory, sluzby
author: Martin Mareda
date: 2018-06-26
---

„Nevíte, jaký zubař v Táboře bere nový pacienty?“
Tato otázka se v posledních měsících dost často objevuje nejen na sociálních sítích
a odpověď na ní je bohužel negativní.  
I když obce mají u této problematiky malé možnosti, táborští Piráti chtějí tento problém řešit, a proto se budou snažit získat podporu pro různé pobídky,
které by byly pro stomatology atraktivní.

Ministerstvo zdravotnictví na konci května zveřejnilo tiskovou zprávu,
kde byl Tábor vyhodnocen komisí jako jedna z oblastí s výrazně zhoršenou dostupností zubní péče. Potvrdilo se tedy to, že je velký problém pro lidi přicházející do Tábora za bydlením
a prací sehnat svého stomatologa.
A situace se může ještě radikálně zhoršit.
Z článku v Táborském deníku o nedostatku zubařů z roku 2016 vyplývá,
že třetina zubařů už přesluhuje a každé další ukončení jejich praxe by tedy znamenalo dalších více než 1000 obyvatel bez zubaře.

Ministerstvo zdravotnictví vypsalo dotační program pro zubní lékaře v oblastech s omezenou dostupností zdravotních služeb.
Stomatologové mohou do konce roku 2021 žádat o příspěvek až do výše 1,2 milionu Kč.
Vzhledem k tomu, že o podobný dotační program nebyl před dvěma lety pro praktické doktory eminentní zájem, je třeba, aby se zapojilo v pobídkách i město.

Piráti Tábor chtějí situaci řešit.

> Pojďme najít politickou shodu a hledat takové pobídky a výhody, které by pro doktory (nové i se současnou praxí) byly zajímavé.
Namátkou to může být bezúročná půjčka na vybavení ordinace, snížené nájemné v městských nebytových prostorách, služební byt atd. .
Samozřejmě vše s garancí, že lékař bude v Táboře ordinovat minimálně jasně danou dobu, na kterou bude městská pobídka vázaná.

Co nejdostupnější péče o zdraví by měla být veřejným zájmem nejen ministerstva zdravotnictví ale i obcí.
Pokud něco můžeme udělat pro zatraktivnění města pro doktory, zkusme to udělat.
I kdyby to měl být pro začátek „pouhý“ informační servis, nebo linka v rámci Městského úřadu odkazující, který zubař ještě nové pacienty přibírá.

> Podobná situace jako u stomatologů totiž může brzy nastat i u praktiků a pediatrů.
