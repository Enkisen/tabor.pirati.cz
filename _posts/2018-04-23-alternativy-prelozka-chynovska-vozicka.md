---
layout: blog
published: true
category: CLANKY
image: /static/media/alternativy_prelozky.jpg
title: Alternativy přeložky Chýnovská - Vožická
description: 'Rozebrání několika variant jak napojit průmyslové zóny v Táboře'
tags: doprava, investice
author: Václav Klecanda
date: 2018-04-22
---

[Odysea vzniku plánu na přeložku Chýnovská-Vožická, PCHV](/clanky/2018/04/17/odysea-prelozka-chynovska-vozicka/) ukazuje,
že i přestože město Tábor mohlo řešit alternativy napojení průmyslových zón (PZ) v několika variantách
a nenutit veškerou kamionovou dopravu jezdit některou částí města,
nepochopitelně tlačilo tuto přeložku.
Stavět de-facto obchvat města uprostřed obydlené části města ve 21. století není štastné.
Je to ta nejhorší, nejdražší a nejkontroverznější varianta,
která bez své další etapy, která je ale v nedohlednu, nepovede k řešení.
Přitom napojit průmyslové zóny v Táboře na D3 není žádná věda.

<img src="/static/media/s_prelozkou.jpg"
  alt="Dopravní toky po výstavbě přeložky Chýnovská-Vožická"
  style="float: right; margin-left: 1em; width: 60%" />

Na obrázku nahoře máme situaci i s nástinem jednotlivých variant.
Pojďme si ale ukázat (obr. vpravo), jak by to fungovalo, kdyby se PCHV postavila.
Doprava ze všech směrů, tzn. od Písku, Prahy, Pelhřimova - D1 a od Českých Budějovic
se v posledním úseku sleje,
aby kolem celých Měšic následně sjela směrem do města, vystoupala kopec k hasičům
a následně novou přeložkou do PZ (tmavě modrá).
Do PZ2 se ale nedostanou jinak, než přes Družstevní ulici v Čekanicích (hnědá).

## Alternativa

<img src="/static/media/napojeni_spravne.jpg"
  alt="Dopravní toky po realizaci správného napojení průmyslové zóny"
  style="float: left; margin-right: 1em; width: 60%" />

Z ["Odysey"](/clanky/2018/04/17/odysea-prelozka-chynovska-vozicka/) mj. plyne,
že bylo uvažováno o prodloužení silnice z Písku až do Zaluží.
Tento záměr vypadl ze Zásad územního rozvoje Jihočeského kraje
a tudíž město Tábor může o přesné trase rozhodovat bez kraje.

Nejlepším řešením je, podle Pirátů, na základě dostupných informací, změnit trasu tohoto záměru podle obrázku vlevo.
Toto řešení využívá staré silnice mezi Čekanicemi a Vožickou (II/137).
Jak je vidět, svádí veškerou dopravu (s výjímkou směru od Vožice) na kruhový objezd
u nájezdu na D3 (písmeno K).
Z něj se pak odděluje doprava do PZ2 (úsek S) a do PZ (úsek A).
Do obou průmyslových zón se tak lze dostat bez průjezdu obydlenými částmi.

<img src="/static/media/kruhac_zD3.jpg"
  alt="Návrh kruhové křižovatky"
  style="float: left; margin-right: 1em; width: 40%" />

Úsek by mohl být napojen na I/19 kruhovým objezdem s jedním průběžným pruhem (obj.vlevo).
Ten by umožnil plynule pokračovat po sjezdu z D3.

Na Vožickou silnici úsek ústí hned za mostem přes D3.
Ze směru z Tábora je toto místo viditelné již z dálky.
Z opačného směru však je za horizontem a je tak potencionálně nebezpečné.
Proto jsou v návrhu "zpomalovací" pásy (Z) které dojez na horizont zpomalí.

<img src="/static/media/uzemni_plan_cekanice_2018.jpg"
  alt="Dopravní toky po realizaci správného napojení průmyslové zóny"
  style="float: right; margin-left: 1em; width: 40%" />

Oba úseky zároveň leží na pozemcích města a území je v [územním plánu Tábora](http://www.taborcz.eu/uzemni-plan-mesta-tabor/d-37476) (obrázek vpravo) vyhrazeno pro dopravní stavby.

Shrneme-li výhody oproti městem plánovanému řešení, tak toto je:
- nesrovnatelně levnější
- jednodušší co do výkupu pozemků
- dál od města, tudíž to nepostihne žádnou z obydlených oblastí
- koncepční - řeší napojení průmyslové zóny z vnějšku města

## Závěr

Odysea, i přes tolik rozeslaných žádostí o informace, má mnoho hluchých míst.
Skryty zůstávají především důvody:
- proč se neřešilo několik alternativ
- proč město tlačí tu nejhorší variantu i přesto, že hrozí, že problém nevyřeší
- proč takto strukturální stavby nemají jasnou koncepci
- proč průběh přípravy a realizace zůstává nezveřejňován

Na tyto otázky dokáží odpovědět pouze městští úředníci.
Proto chceme uspořádat veřejnou debatu, kam je pozveme a zeptáme se na to.
