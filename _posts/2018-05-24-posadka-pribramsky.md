---
layout: blog
published: true
category: CLANKY
image: /static/media/kandidatka/pribramsky_w.jpg
title: Jan Příbramský
description: Kdo je Jan Příbramský a co ho v Táboře trápí?
tags: volby, kandidatka
author: admin
date: 2018-05-24
---


Kdo jsi a co děláš?

> Ahoj, jmenuji se Jan Příbramský, pocházím z Tábora, jsem svobodný a je mi 34 let.
Vystudoval jsem obecné strojírenství na SPŠ Tábor a informační systémy na VOŠ v Písku.
V současnosti se živím jako vedoucí výroby a IT v česko-německé firmě, která vyrábí zvukové izolace.
Kromě toho jsem zakladatel a spolumajitel serveru Kulturne.com, který už více jak 10 let propaguje kulturu na jihu Čech.
Kultura obecně, především pak hudba, je mým největším koníčkem.
Kromě toho mám rád sport a to jak pasivně, tak i aktivně.

Proč Piráti?

> Jsem voličem Pirátů od jejich vzniku a tak byli jasnou volbou.
O politiku se zajímám dlouho, ale až s Piráty přišel někdo, kdo plní to, co od politické strany očekávám a s čím souhlasím.
Jsou to především transparentnost dovnitř i vně strany, koncepční přístup a také názor na takové sdílení informací a dat, které nebrzdí rozvoj společnosti.
V neposlední řadě je to něco, co Piráti umí.
A to postupná tvorba moderního a online fungujícího státu a samospráv.
Čas je drahý a je lepší ho trávit jinak, než posedáváním na úřadech.

Co tě v Táboře trápí, co bys udělal jinak?

> Trápí mě víc věcí, ale v rámci naší buňky se zaměřím na oblasti bezpečnosti, kultury a
sportu.
U bezpečnosti, což je rozsáhlá oblast, mi jde především o optimalizaci fungování celého systému.
Pokud se i zkvalitní a zmodernizuje spolupráce mezi zúčastněnými složkami, bude pak jednodušší reagovat na změny a město tak může být ve všech oblastech bezpečnější.
U kultury a sportu mě zajímají investice a dotace.
Tam chci přesnější zadávání a větší přehled při udělování.
Jednoznačné zpětné zhodnocení toho, zdali se u dotace či investice splnilo to, co se očekávalo, musí být samozřejmostí.
Například jestli se náhodou to samé nedalo pořídit levněji jinde.
Důraz kladu i na zlepšení komunikace města s veřejností, která by se měla více zapojit do veřejného dění a měla mít lepší povědomí, co a jak se na radnici děje.
Práce je tam hodně a je potřeba s tím hnout!
