---
layout: blog
published: true
category: CLANKY
image: /static/media/kandidatka/moravec_w.jpg
title: Pavel Moravec
description: Kdo je Pavel Moravec a co ho v Táboře trápí?
tags: volby, kandidatka
author: admin
date: 2018-05-30
---


Kdo jsi a co děláš?

> Jmenuji se Pavel Moravec a je mi 38 let.
Před osmi lety jsem se z Prahy vrátil zpět do Tábora.
Vystudoval jsem aplikovanou informatiku a ekonomii - jsou pro mne nejen prací, ale také koníčkem.
V korporátní a akademické sféře (např. Raiffeisenbank, VŠFS) jsem realizoval několik projektů změřených na využití dat a IT k co nejefektivnějšímu fungování organizací a ke komunikaci a udržování dlouhodobých vztahů s klienty těchto organizací.
Jako hráč a trenér se aktivně věnuji fotbalu a gymnastice.
Fascinují mne data a makroekonomie.
Zajímá mne společenské a politické dění jak v ČR, tak ve světě.

Proč Piráti?

> Pro Piráty jsou efektivnost fungování veřejné správy, komunikace s občany, transparentnost a jednoduchý přístup k informacím zásadní témata.
Stejně tak pro mne. „Tradiční“ české politické strany se tomuto trendu spíše brání a řešení neustále odkládají.
I přesto, že postupy zaměřené na tyto oblasti, vyzkoušené a využívané v soukromé sféře či akademickém prostředí, se již mnoho let ve světě úspěšně prosazují i ve veřejné správě.
Ve prospěch občanů. Příkladem budiž „digitální“ Estonsko či britská „jednotka Šťouch“.

Co tě v Táboře trápí, co bys udělal jinak?

> Tábor potřebuje efektivní obousměrnou online komunikaci mezi občany a městem a přesun těžiště práce od byrokracie k realizaci konkrétních opatření.
Chci se na ní podílet.
Město není atraktivní pro svobodné lidi ve věku mezi 20 a 35 lety.
Nemáme žádnou vysokou školu a máme velmi omezenou nabídku kvalifikovaných, dobře placených pracovních míst či částečných úvazků mimo veřejnou správu.
Rozporuplné jsou např. projekty obnovy Budějovické ulice či dopravní spojky k průmyslové zóně na Vožické ulici.
Táborská sídliště považuji za výrazně podfinancovaná.
Pojďme to spolu změnit!
