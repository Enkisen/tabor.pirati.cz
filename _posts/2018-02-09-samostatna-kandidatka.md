---
layout: blog
published: true
category: CLANKY
title: Samostatná pirátská kandidátka
date: '2018-02-09'
author: Václav Klecanda
image: /static/media/namesti.png
description: Táborští piráti se rozhodli postavit vlastní kandidátku.
tags: 'volby,jinak,příprava'
---

V polovině ledna se konalo první letošní posezení s Piráty.
Uskutečnilo se jako obvykle v hospůdce Na Sadech a k překvapení stálých účastníků se na něm objevilo i nečekaně nových tváří.
Nikdo z nás popravdě takovou účast nečekal.
Nejen proto, ale i díky výsledku voleb do Poslanecké sněmovny ČR, se Piráti Tábor nakonec rozhodli ukončit spolupráci s Jinak! a kandidovat sami s vlastní kandidátkou.

Neznamená to, že s kolegy z [Jinak!](http://www.taborjinak.cz/) se zásadně rozcházíme v názorech.
Spolupráce v rámci tohoto sdružení byla příkladná a v rámci ní se podařila řada úspěchů, mj. i v oblasti transparence.
Za zmínku stojí třeba zveřejňování jmenovitých hlasování rady (toho, jak který radní hlasoval).
Za spolupráci v rámci Jinak kolegům děkujeme.

Nyní nás čeká spousta práce na změně fungování, začlenění nových posil a na rozdělení úkolů.
Je potřeba fungovat jako jeden tým.
Aktuálně dáváme dohromady dlouhodobý program a naše vize budoucnosti.
Dali jsme si termín do konce února.
Nasazení nových posil ale dává tušit, že se věci začnou dost hýbat.
Těšte se!

> Chceš se také stát Pirátem?
Tak se nám ozvi nebo se přijď podívat na další setkání v březnu.
Uvítáme každého, kdo má zájem na veřejném dění.
