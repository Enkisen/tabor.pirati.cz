---
layout: blog
published: false
category: CLANKY
image: /static/media/chrudim.jpg
title: Beseda o chrudimském Zdravém městě
description: do Tábora zavítal starosta Chrudimi se svým týmem, aby inspiroval, jak pojali Zdravé město tam
tags: participace
author: Václav Klecanda
date: 2018-06-18
---


Na pozvání táborských zástupcú Zdravých měst Tábor navštívila delegace z Chrudimi.
Chrudim si agendu [Zdravých měst](https://www.zdravamesta.cz) a [MA21](https://ma21.cenia.cz/)
vzala za svou a přijela o tom poreferovat do Tábora.
První kolo jednání proběhlo na radnici, ale druhé bylo už veřejně, tak jsme se zašli inspirovat.

Chrudimský přístup by se dal shrnout asi takto:
> Používáme postupy organizace Zdravá města k zapojení veřejnosti do dění ve městě.
Neustále si klademe otázku: "Co ještě můžeme pro město udělat?" a odpovídat necháváme i občany.
Bereme je jako partnery.
Buduje to jejich důvěru v to co děláme a pocit, že mohou něco ovlivnit.
A když se něco povede ve vzájemné spolupráci, dává nám to pocit, že to děláme dobře.

Vzal jsem si informační brožurky a při jejich prolistovávání jsem si vypsal směs hesel:

__Zodpovědně připravovat projekty - kvalitně, systematicky nejen v návaznosti na dotace__

> __Základní myšlenkou__ našeho projektu je další rozvoj otevřeného, vzkvétajícího, nápaditého udržitelného města pro kvalitní život občanů, umožňující jejich aktivní podíl při rozhodování o celkovém rozvoji města.

### Jak poznáte, že žijete ve zdravém městě?

Brožura "[Chrudim - město, kde stojí za to žít](http://www.chrudim.eu/StaticFiles/cs/download/zdrave-mesto/mesto-chrudim-_-propagacni-brozura-zm-2016.pdf)" jako odpověd mj. uvádí:
- zapojujeme veřejnost do plánovacích procesů, komunikujeme, vytváříme partnerství
- sdílíme své zkušenosti a vyměňujeme si dobrou praxi
- zavádíme metody kvality pro efektivní práci úřadu jak uvnitř, tak vůči veřejnosti
- podporujeme kvalitu života a zdraví obyvatel s výhledem na dlouhodobou budoucnost
- __strategicky řídíme rozvoj města__

> __Být Zdravým městem znamená__ organizovat řadu osvětových kampaní, kulatých stolů či plánovacích setkání pro veřejnost, veřejná projednávání, akce pro mladou
generaci, i seniory, ale také zkvalitňovat systém řízení nebo zavádět různé standardy kvality.

#### CHRUDIM JE STRATEGICKY ŘÍZENÉ MĚSTO S JASNOU VIZÍ A PLÁNEM

> Každý nějakým způsobem plánujeme – co budeme dělat, jak to uděláme, proč to
vlastně děláme a čeho tím dosáhneme. Stejně tak ale přemýšlíme i o tom, co se stane
za rok či dva, nebo také za pět let. Podobně se musí plánovat a řídit také město,
ať již jde o každodenní provoz, jako například údržba zeleně, nebo dlouhodobější
– strategický rozvoj, jako je třeba obchvat města či rozvoj sociálních služeb.
Jak se má naše město rozvíjet v dlouhodobém horizontu se dozvíte ve Strategickém
plánu udržitelného rozvoje města Chrudimi 2015 – 2030. Vznikl __za účasti odborníků__,
soukromého a veřejného sektoru, ale __rovněž ve spolupráci s obyvateli města__

#### ZAJÍMÁME SE O SPOKOJENOST OBČANŮ

Myslíte si, že zapojení do veřejného života není důležité,
protože Váš hlas není slyšet a nikdo ho nebere vážně?
Ve Zdravém městě toto neplatí! Vytváříme dlouhodobě prostor pro Vaše názory,
které shromažďujeme a ty se pak stávají podkladem pro další rozvoj.
Důležitou zpětnou vazbou pro vedení města je průzkum spokojenosti obyvatel,
který realizujeme každé 3 roky na základě mezinárodně uznávané metodiky
Společných evropských indikátorů udržitelného rozvoje.

#### [Adaptační strategie města na klimatickou změnu](http://www.enviweb.cz/106911)

„Tyto změny přinášejí celou řadu rizik“, popisuje architekt Vojtěch Lekeš, jeden z členů expertního týmu NSZM. „Například nárůst teplot a s ním spojené vlny veder sníží životní komfort a může být nebezpečný zejména pro seniory nebo nemocné obyvatele města. Tento předpoklad je pro Chrudim, město, jehož jedním z cílů je podpora zdraví obyvatel, zvláště významný. Nedostatek vody ztíží údržbu zeleně a veřejných ploch a extrémní jevy, například přívalové srážky, mohou ohrozit obyvatele nebo jejich majetek.“ popisuje Lekeš některá z rizik.

## Závěr

Podle mého názoru, přestože část agendy Zdravých měst již funguje, má Tábor ještě rezervy.
Chrudimské brožury potvrzují, že je dobré mj. [zapojit občany](/clanky/2016/12/14/participace-obcanu/) a [strategicky plánovat](/clanky/2018/05/06/koncepcni-pristup/).
Chrudimští mají výhodu v hlubším zapojení mezi úředníky města - vzali si postupy za své.
Nesoupeří, ale spolupracují jako tým.

Oceňuji pozvání chrudimských a snahu o inspiraci nejlepšími ze zapojených měst.
Sdílet informace a doprou praxi je přirozený a správný postup.
Pakliže se Tábor inspiruje, jistě své rezervy brzy dožene.
