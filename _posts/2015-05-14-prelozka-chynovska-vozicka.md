---
layout: blog
category: CLANKY
splash: "/static/media/prelozka.png"
title: Shrnutí projektu přeložka silnic Chýnovská - Vožická
description:
tags: doprava, investice
autor: Václav Klecanda
---


V poslední době se dost mluví a víří emocemi [okolo plánované přeložky silnic Chýnovská - Vožická (PCHV)](http://www.taborcz.eu/dp/p1=11859&id_ktg=2073).
Zúčastněných stran je už moc, ale informací opět zoufale málo a situace, aspoň pro mne, začíná být nepřehledná.
Proto bych informace, které mám rád shrnul v tomto článku.

Někdy v pravěku, přibližně před 10 lety, někdo zapomněl použít hlavü a selský rozum.
A tak se naplánovala PCHV, která asi zřejmě měla napojit plánovanou průmyslovou zonu (na obrázku hnědá)
na příjezdové silnice (HPS) (silnici z Mladé Vožice, tah na Písek, Humpolec a na České Budějovice).

V té době jsem o veřejné dění moc zájmu neměl, ale od rodičů vím,
že s místními záměr nikdo zrovna moc nekonzultoval natož, aby jim ukazoval projekt.
Vše hladce a samozřejmě NEtransparentně prošlo přes místní přiměstský výbor.
Ať tömu bylo jakkoli, jisté je, že kdyby lidé viděli projekt, tak ho odmítnou na celé čáře.

Nestalo se tak. Projet je od té doby stále na stole.
Proběhly výkupy pozemků, příprava dokumentace a já nevím co, ale vše krásně v tichosti, na tajňáčka na radnici.

> 02/10/2014
> Dobrý dne pane Klecando,
> uvedené akce jsou ve stádiu příprav, které má v kompetenci za město Tábor odbor investic a strukturálních fondů.
> Protože se neustále situace mění a vyjednává, tyto kusé informace na webu nejsou.
> Bližší informace vám případně poskytne Ing. Hotový, vedoucí odboru investic.
> Pokud by se jednalo o akce financované Jihočeským krajem, pak asi bude nutné se obrátit přímo na kraj pro nejčerstvější novinky.
> S pozdravem Jan Fišer

Tomu říkám transparence jak noha! :)

Když tu najednou, kde se vzal, tu se vzal [odpor místních](https://www.facebook.com/neobchvatumesic),
kteří dokonce [organizují petici](http://www.petice24.com/proti_dopravnimu_napojeni_prmyslove_zony_tabor_vychod_voicka)!

Jenže jak z toho teď ven? Odpověď na tuto otázku by měli odpůrci mít připravenou.
Vše je připraveno, pozemky vykoupeny, stavební a projektová dokumentace hotová.

> Dobrý den,
> jedná se ve všech případech o silnice 2. a 3. třídy, které jsou ve vlastnictví JčK. Z Vámi uvedených projektových záměrů město Tábor již před řadou let (cca 8 - 10) nechalo vypracovat firmou PROMIKA  dokumentaci na propojení silnic Chýnovská - Vožická. Na tuto akci existuje pravomocné stavební povolení a dokumentace ve stupni DSP. Protože by se výhledově jednalo o komunikaci kraje, vyžádal si tento veškerou dokumentaci, aby akci mohl zařadit mezi investice JčK. Město mu tuto dokumentaci předalo cca před rokem. Elektronicky ji nemáme, protože v té době to ještě zcela běžné nebylo. Protože ve věci bude dále konat JčK, předpokládám, že si ji od zpracovatele vyžádá.
> U dalších Vámi jmenovaných akcí město Tábor nekoná, protože se nejedná o jeho komunikace. Víme pouze, že na další pokračování propojky z Vožické ulice k napojení na I/19, potažmo D3 zpracovává JčK vyhledávací studii.
> Město činí kroky k tomu, aby se propojení mimo město realizovalo co nejdříve a víme, že propojení Chýnovská Vožická má určitou prioritu. Pro bližší informace doporučuji požádat odbor dopravy a silničního hospodářství JčK, Ing. Klásu.
> S pozdravem Ing. Karel Hotový, vedoucí odboru investic a strukturálních fondů

Investor je kraj a [předpokládaná cena je 105 000 000 Kč](http://www.taborcz.eu/VismoOnline_ActionScripts/File.ashx?id_org=16470&id_dokumenty=2850).
Jo ten kilometr a půl se plánuje na 100 mega !!!

Takže podtrženo, sečteno: absolutně netransparentním způsobem PCHV byla dotlačena až těsně pře realizaci.
Propojí průmyslovou zonu, kde jsou stejně jen sklady nebo montovny.
Ty usmrknou pár pracovních míst s absolutně nulovou jistotou že tam budou ještě za 2 roky.
Dále umožní autum, které jedou z jihu na vožici nejet [Zavadilskou](http://www.mapy.cz/zakladni?x=14.6850300&y=49.4128021&z=17&source=pubt&id=15270757).
Kolik jich asi je? :)
A to všchno, ne za 10, ani za 50, ale za pouhých 100 MEGA !!! A to se vyplatí! :)

Něco mi říká, že není pravda, že stát prachy nemá, ale že je neumí vůbec, ale vůbec rozumně použít.
Možná to vidím jak Hurvajz válku, ale bylo by snazší a rozumější použít hlavu, media a vyjednávací prostředky
a udělat sjezd na dálnici (červeně), která se v úseku od napojení od Písku k napojení na Jihlavu zpomalí (zeleně).

![Sjezd, co to všechno vyřeší](/static/media/sjezd.png)

Myslím, že stále stojí za to zabojovat za zdravý rozum, hm?
