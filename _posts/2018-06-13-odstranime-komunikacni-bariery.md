---
layout: blog
published: true
category: CLANKY
image: /static/media/form.jpg
title: Odstraníme komunikační bariéry
description: Představení druhého pilíře volebního programu "Odstraníme komunikační bariéry"
tags: volby, program
author: Václav Klecanda
date: 2018-06-13
---

Koncepční přístup, otevřenost a participativní rozpočet.
To jsou naše recepty pro odstranění komunikačních bariér v Táboře.
To je druhý pilíř našeho volebního programu pro podzimní komunální volby.

Koncepční přístup při správě tak velkého organismu, jakým je město, je stěžejní.
Jeho výhody jsem [rozvedl už v květnu](/clanky/2018/05/06/koncepcni-pristup/).
Nejdůležitější ale je, že koncepce dají jednotlivým oblastem fungování města jasná pravidla.
Fungování města bude pak předvídatelné a měřitelné.

Důležité však je i bourání informačních bariér vůči občanům.
Je potřeba ukazovat, co se na radnici a při jednáních na ní děje a proč.
Buduje to důvěru k radniční reprezentaci a jejímu působení.
Piráti sami půjdou příkladem a veškerá rozhodnutí budou předem deklarovat a zdůvodňovat.

Za důležitou považujeme i možnost se podílet na věcech veřejných.
Proto prosazujeme [participativní rozpočet](http://www.participativnirozpocet.cz/o%20participativn%C3%ADm%20rozpo%C4%8Dtu).
Je to nástroj, který umožňuje aktivním lidem přijít s nápadem, prezentovat ho
a získávat si pro něj podporu mezi ostatními lidmi.
Nápady s dostatečnou podporou pak radnice zrealizuje.
Výsledkem jsou projekty, které chtějí sami lidé.

Proto:
- __Chceme koncepční řízení__ - předvídatelné, jasné směřování.
Do zpracování koncepcí zapojíme odborníky i z řad veřejnosti.
- __Informace__ o řízení města __budou veřejně dostupné__.
Od jednání zastupitelstva nebo městských orgánů a firem, přes rozpočet nebo investiční plánování, až po registr smluv.
- Připravíme __participativní rozpočet__ - nástroj pro zapojení lidí do rozhodování a umožníme jim se kreativně zapojit
- Budeme pečlivě __prezentovat, co a proč děláme__. Nemlžíme.

Více v sekci [volby](/volby/#bari)
