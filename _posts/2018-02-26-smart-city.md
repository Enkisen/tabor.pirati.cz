---
layout: blog
published: true
category: CLANKY
title: Táborské Smart city
date: '2018-03-01'
author: Václav Klecanda
image: /static/media/futurecity.jpg
description: I Tábor chce být "smart" ale svou vizi zatím připravuje v utajení.
tags: 'transparence,smart city'
---


Všechna města chtějí být nyní tzv. „SMART“ a podle informací (viz. níže), není ani Tábor výjimkou.
Bohužel se ale často se „smartováním“ pojí i, dle našeho názoru v nehorázném měřítku, plýtvání peněz na nesmysly.
Příkladem budiž nejen novinami propraná [wi-fi v lanovce na pražský Petřín](https://prazsky.denik.cz/zpravy_region/v-lanovce-na-petrin-bude-wi-fi-prahu-zaplati-asi-2-3-milionu-20171003.html), ale třeba i ty naše [„smart“ lavičky v Táboře](/clanky/2017/09/08/smart-lavicka/).
Obecně ale pro tyto někdy až úsměvné projekty platí [ČÍM DRAŽŠÍ, TÍM LEPŠÍ](https://neovlivni.cz/smart-cities-v-rezii-ano-cim-drazsi-tim-lepsi/) :(

Byl bych moc rád, kdyby se Tábor takovýmto excesům vyhnul a proto jsem se začal zajímat,
co si pod takovým pojmem 'smart city' vlastně úřad představuje:

#### Dopis Janě Lorencové, kontaktu uvedeném na [taborudrzitelne.cz](http://www.taborudrzitelne.cz/)

Dobry den,
muzete prosim poskytnout vice detailu ohledne smartcity koncepce nez
najdu na http://www.taborudrzitelne.cz/smart-city/ms-1001/p1=1001
dekuji, V.Klecanda

> V současné době se dokončuje materiál ke Smart City Tábor.
Poté bude předložen k projednání radě města.
Dokud materiál neprojde tímto projednáním není vhodné ani možné koncept zveřejňovat.
Jakmile to bude možné, bude materiál samozřejmě zveřejněn.

Dobry den,
IMHO je to naopak naprosto zadouci.
Pred projednanim radou je nutne material konzultovat s sirsi odbornou verejnosti,
aby se nestalo (co se mimochodem v Tabore deje bezne) ze se neco na radnici upece
a pak se to meni, protoze to neni vubec v poradku.
Nemoznosti to zverejnit pred projednanim ani snad komentovat nebudu.
Verim, ze se situace zmeni a umoznite takto dulezity koncept pripravit i se sirsi verejnosti.
s pozdravem, V.Klecanda

...

#### Dotaz na starostu města

Dobry den,
rad bych videl koncepci "smart city" pred tim, nez se bude projednavat v rade mesta.
Jaky je Vas nazor na jeji zverejneni a umozneni participace sirsi odborne verejnosti na jejim vzniku?
dekuji, pekny den, Vaclav Klecanda

> Dobrý den,
dokument Smart City zpracovávám v rámci zadání rady ve spolupráci s dalšími kolegy a kolegyněmi. Návrh pro projednání není ještě dokončen,
na rozdíl o jiných měst to děláme vlastními silami bez toho, že by město investovalo do zpracování jedinou korunu.
Je přirozené, že rada projedná pracovní verzi a doporučí další postup a rozvíjení celé koncepce.
Není třeba se obávat, že po projednání radou města nastane nějaké definitivum,
po kterém bude vše jasné a nalajnované.
Po věcných a jazykových korekturách Vám mohu dokument poslat, nicméně vyhrazuji si právo i povinnost. jak
jej projednávat, a to zejména v souladu s předchozím usnesením samosprávy města.
S pozdravem, Ing. Jiří Fišer, Starosta

#### Pirátsky "smart" city

Dobrá, nezbývá než doufat, že výsledný dokument opravdu nebude závazný,
že k dalšímu vytváření dlouhodobější koncepce 'Smart city' budou přizváni i odborníci z řad veřejnosti a že se nebude péct někde za zavřenými dveřmi.

My Piráti máme celkem jasnou představu o tom, jak takové „Smart City“ vypadá:

Na radnici i v jiných institucích a městských společnostech se používají na míru postavené informační systémy, přesně implementující jednotlivé procesy a umožňující:
  - vstup veřejnosti přes jednoduché formuláře (např. žádost o pronájem, aj.)
  - automaticky zpřístupňující data ve strojově čitelné formě, řádně oštítkované pro snadné hledání.
  Jedná se nejen např. o strukturované materiály pro jednání orgánů,
  správně provázané na jednotlivá jmenovitá hlasování,
  ale i o otevřená data z GIS systémů o tom,
  kde stojí jaký kontejner, nebo kde se chystá nějaká stavba/rekonstrukce.
  A nebo výčet aktuálně realizovaných projektů navázaných na přidružená data jako jsou seznamy faktur, přejímacích dokumentů, rozhodnutí atd.
  - automatická upozornění na změny v systému podle zadaného filtru
  - efektivně řídit a monitorovat díky datům, které jsou vzájemně propojené a na jednom místě
  - udělat minimum lidských chyb díky validování vstupních dat
  - data/dokumenty digitálně podepisovat a jednoduše archivovat
  - neustále se zlepšovat a části procesů dokonce automatizovat
  - sdílet, protože jednotlivé procesy nejsou o mnoho jiné než v jiných městech

#### Závěr

Teprve až město takové systémy bude mít, je možné o něm říct, že je SMART.
Do té doby projekty jako lavičky se zásuvkou, inteligentní osvětlení,
nabíjecí stanice pro elektromobily na parkovišti pod střechou s fotovoltaikou,
nebo jakékoli jiné „fancy hi-tech“ věcičky budou působit směšně vedle radnice,
kde si stále posílají dokumenty ve wordu nebo excelu e-mailem a kde archivují vytištěné a podepsané papíry.
