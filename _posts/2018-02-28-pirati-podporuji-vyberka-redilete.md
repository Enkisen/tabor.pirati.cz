---
layout: blog
published: true
category: CLANKY
title: Stanovisko k výběrovým řízením na ředitele ZŠ a MŠ
date: 2018-02-28
author: Martin Mareda
image: /static/media/ideas.jpg
description: 'Piráti podporují výběrová řízení na ředitele ZŠ a MŠ jako nástroj, který přinese modernější, lepší a odbornější vizi, která posune školy dál.'
tags: vzdělání,stanoviska
---


Odbor školství městského úřadu Tábor pod vedením místostarostky Michaely Petrové připravuje výběrová řízení na pozice ředitelů táborských základních a mateřských škol.
Piráti tuto snahu vítají a plně ji podporují.

Není pravda, že se jedná o útok na stávající ředitele.
Ti se mohou přihlásit také a obhájit své místo.
Jedná se o snahu dát prostor těm nejlepším, kteří přinesou modernější, lepší a odbornější vizi, a posunou tak školu dál.
Prodlužováním funkčního období stávajících ředitelů politickým rozhodnutím toho jistě nedosáhneme.

Jako Piráti chceme, aby se vedoucí pracovníci rozvíjeli a rozvíjeli koncepci i samotné fungování škol a ne, aby se školství zabetonovalo ve statusu quo.
Všichni bychom pak měli chtít, aby vedení našich škol aktivně sledovalo moderní trendy ve vzdělávání.
A nejedná se jen o trendy ve vzdělávání žáků samotných, ale především učitelů.

Uvědomujeme si však, že výběrové řízení dává jistou šanci pro chybu ve výběru.
Proto by mělo být maximálně transparentní a rozhodovací komise by se měla především skládat z odborníků, nikoli politiků.
Tak se může dosáhnout toho, aby nový ředitel/ka byl/a tou nejlepší volbou po odborné a profesní stránce.

> Pokud chceme pro školství a naše děti to nejlepší, dejme nejkvalitnějším lidem s tou nejoptimálnější vizí a odborností šanci školu a děti vést. A to jinak než přes výběrové řízení nejde.
