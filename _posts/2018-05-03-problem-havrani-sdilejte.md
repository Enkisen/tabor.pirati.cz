---
layout: blog
published: true
category: CLANKY
title: 'K řešení problému s havrany Piráti radí: sdílejte'
date: '2018-05-03'
author: Václav Klecanda
image: /static/media/havrani.jpg
description: Na problém s havrany Piráti radí spolupracovat s ostatními městy, která stejný problém řeší, a sdílet navzájem zkušenosti co funguje a co ne
tags: 'zdravemesto,tz'
---

Problém s přemnoženými havrany v Táboře trápí obyvatele již několik let.
Nyní, když se objevil jako jeden z deseti priorit Zdravého města, se dotčení politici a úředníci probudili a snaží se ukázat, že něco ve věci dělají.
Piráti vítají toto probuzení jako příležitost ke změně.
Rádi by, aby data o počtech a hranicích havraních kolonií město zveřejnilo s cílem analyzovat, jak se situace vyvíjí. Ocenili by také sdílení koncepce řešení problému - tzn. jaká opatření se plánují, s jakým cílem a především pak sdílení zkušeností, co funguje a co ne, s ostatními městy nejen v Česku.

Problém s havrany není nový a město a jeho obyvatele trápí.
Nevypadá to ale, že by ho město řešilo.

> Pasivitu lidé vnímají, protože město s nimi nesdílí skoro nic.
Je nutné, pakliže nějaká je, o aktivitě informovat občany neustále a to například ve vyhrazené stránce na webu města.
Popsat jaká opatření proběhla, s jakým výsledkem a co se plánuje dál

Důležité je však i spolupracovat s ostatními městy, která stejný problém řeší, a sdílet navzájem zkušenosti co funguje a co ne.

Piráti tedy radí:

> všechny informace sdílejte a spolupracujte. Jedině tak je možné mluvit o odpovědném přístupu, který by obyvatelé postižených lokalit rádi viděli.
